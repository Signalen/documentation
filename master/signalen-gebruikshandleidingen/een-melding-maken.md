---
icon: file-circle-plus
---

# Een melding maken

## Een melding maken (extern)

Bewoners en bezoekers kunnen een Melding Openbare Ruimte maken via het meldformulier. De URL is meldingen.\[gemeentenaam].nl. Een melding maak je in vier stappen aan:\
1\. Beschrijf uw melding\
2\. Locatie en vragen\
3\. Contactgegevens\
4\. Versturen

### Stap 1 Beschrijf uw melding

<figure><img src="../../.gitbook/assets/image (48).png" alt=""><figcaption></figcaption></figure>

Typ in het tekstveld waar de melding over gaat. Op basis van deze tekst koppelt Signalen de melding automatisch aan een categorie. Deze categorie bepaald welke kaart en aanvullende vragen er in stap 2 getoond zullen worden.\
\
Het is mogelijk om maximaal drie foto's aan de melding toe te voegen. Maak je de melding op een telefoon of tablet dan krijg je de keuze om een foto te maken.\
\
De bijlage kan alleen in formaat jpeg, jpg, png of gif toegevoegd worden. Minimaal 30KB en maximaal 20MB.

<table data-header-hidden><thead><tr><th width="40"></th><th></th></tr></thead><tbody><tr><td><strong>!</strong></td><td><mark style="background-color:green;">Je browser dient toegang te hebben tot je camera, anders kun je geen foto's maken. Deze vraag krijg je wanneer je voor het eest naar het meldformulier gaat. Hetzelfde geldt voor het kunnen selecteren van een foto uit je bibliotheek, ook hier moet je toestemming voor geven.</mark></td></tr></tbody></table>

In de toekomst hopen we dat het mogelijk wordt om een melding op basis van een foto automatisch te categoriseren.

### Stap 2 Locatie en vragen

<figure><img src="../../.gitbook/assets/image (49).png" alt=""><figcaption></figcaption></figure>

Kies de locatie. Dit kan op diverse manieren:\
**1. Zoek op adres of postcode**. Zoek op (een deel van) een straatnaam of op basis van postcode om een keuzelijst te zien. Kies het adres en de kaart wordt op die locatie ingezoomd. Er wordt automatisch een locatie geprikt.\
**2. Gebruik "Mijn locatie"**. Klik op "Mijn locatie" om op basis van gps de kaart in te zoomen naar jouw locatie. Er wordt automatisch een locatie geprikt op de kaart. Staat je gps uit of heeft je browser (nog) geen toegang tot je locatie dan krijg je hiervan een waarschuwing.\
**3. Inzoomen**. Zoom en sleep de kaart naar de gewenste locatie. Klik op de kaart om een locatie te prikken. Indien er dichtbij een adres bekend is dan wordt die automatisch opgehaald. Is er geen adres bekend dan worden de coördinaten meegestuurd en komt er "Locatie gepind op de kaart" in de melding te staan.

#### Objecten op de kaart

Optioneel kan er een kaart met objecten worden gekoppeld. Je ziet dan links bovenin het verzoek om in te zoomen. Vanaf een bepaald niveau worden de objecten getoond:

<figure><img src="../../.gitbook/assets/image (51).png" alt=""><figcaption></figcaption></figure>

De iconen op de kaart kunnen per type verschillen. Denk aan verschillende type lichtpunten maar ook verschillende soorten containers of (eikenprocessierups)bomen. Door met verschillende iconen en kleuren te werken kan een melder snel het juiste object vinden:

![](<../../.gitbook/assets/image (54).png>)\
\
Optioneel kunnen gemelde objecten worden getoond om dubbele meldingen te voorkomen. Daarnaast worden melden van dezelfde subcategorie maar die geprikt zijn op de kaart in de vorm van een zwarte druppel getoond:\
![](<../../.gitbook/assets/image (52).png>)

#### Aanvullende vragen

Op basis van de categorie kunnen er aanvullende vragen worden gesteld of informatie worden weergegeven. Het is mogelijk om vragen op verschillende manieren te stellen zoals een keuzelijst, 'radiobuttons' of 'checkboxen'. Het is instelbaar om na het beantwoorden van een vraag, een extra vraag te stellen of informatie te geven:\
![](<../../.gitbook/assets/image (53).png>)

### Stap 3 Contactgegevens

<figure><img src="../../.gitbook/assets/image (55).png" alt=""><figcaption></figcaption></figure>

Contactgegevens achterlaten is optioneel, zowel telefoonnummer als e-mailadres zijn niet verplicht. De gegevens worden niet onthouden of opgeslagen in de browser vanwege privacywetgeving.\
\
Het telefoonnummer wordt gebruikt om aanvullende informatei op te kunnen vragen aan de melder of om terugkoppeling te kunnen geven. Niet alle melders zijn digitaal vaardig.\
\
Het e-mailadres wordt gebruikt om de melder per mail op de hoogte te houden van de voortgang van de melding.\
\
De melder dient uitdrukkelijk toestemming te geven voor het delen van contactgegevens. De gemeente kan niet altijd iets doen aan de melding, of de melding had bij een andere organisatie moeten worden ingediend. Een medewerker kan in dat geval een melding bij de juiste instantie maken, mits de contactgegevens gedeeld mogen worden.

### Stap 4 Versturen

<figure><img src="../../.gitbook/assets/image (56).png" alt=""><figcaption></figcaption></figure>

In de laatste stap krijgt de melder een samenvatting te zien van de ingevulde gegevens. Door middel van de knop "Wijzigen" kunnen de gegevens nog worden aangepast voordat ze naar de gemeente worden verstuurd. \
Het is ook mogelijk om links bovenin op de stap te klikken en daar informatie te wijzigen.

#### Bedankt pagina

Nadat de melding is verstuurd krijgt de melder een bedank-pagina te zien. Hierin staat altijd het nummer van de melding vermeld. Ook anonieme melders krijgen dus het meldingsnummer in beeld. Er wordt aangegeven wat de gemeente met de melding gaat doen. Deze tekst kan per subcategorie worden ingesteld en kan worden meegestuurd in de bevestigingsmail.\
\
Met de knop "Doe een melding" wordt het melders mogelijk gemaakt om direct een nieuw meldformulier te starten en een nieuwe melding aan te maken.

## Een melding maken (intern)

<figure><img src="../../.gitbook/assets/image (57).png" alt=""><figcaption></figcaption></figure>

Het meldformulier voor intern gebruik wijkt alleen in stap 1 af. Het verschil zit in twee extra opties die een medewerker heeft:\
1\. De medewerker is verplicht om een Bron te selecteren. Dit is het kanaal waarop de melding is binnengekomen.\
2\. Nadat de meldingstekst is ingetypt en er automatisch een categorie is geselecteerd, kan een medewerker de subcategorie corrigeren.

## Meldingenkaart

Signalen heeft een eigen meldingenkaart waar openstaande meldingen op getoond worden. De URL is meldingen.\[gemeentenaam].nl/meldingenkaart.

<figure><img src="../../.gitbook/assets/image (62).png" alt=""><figcaption></figcaption></figure>

Alle openstaande meldingen worden geplot op een kaart. De cijfers zijn gebundelde meldingen. Als je inzoomt zal een cirkel met cijfer erin uitsplitsen naar losse meldingen. Het kan zijn dat er op één locatie meerdere meldingen zijn gedaan. In dat geval blijft het een cirkel met cijfers tot je erop klikt:\
![](<../../.gitbook/assets/image (60).png>)  ![](<../../.gitbook/assets/image (61).png>)

Links kun je zoeken op een adres of filteren op een onderwerp. De onderwerpen die worden getoond zijn afhankelijk van de kaartweergave. Zoom je in dan zal de lijst aan de linkerkant kleiner worden.\
\
De namen van hoofd- en subcategorieën, zoals ze op de kaart worden weergegeven, kunnen worden ingesteld. Voorbeeld: Intern kan de subcategorie 'Abri' gebruikt worden maar op de openbare kaart kun je dat laten weergeven als 'Bushokje'. Het is ook mogelijk om hoofd- en/of subcategorieën niet te tonen op de kaart, zoals overlast meldingen.\
De iconen zijn, net als de openbare naam, instelbaar per hoofd- en subcategorie. Een lijst met iconen is beschikbaar gesteld in de Signalen samenwerking.\
\
Rechts bovenin kun je een nieuwe melding starten.







